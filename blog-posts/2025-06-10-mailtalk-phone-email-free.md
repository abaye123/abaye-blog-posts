---
title: "מיילטוק - מייל טלפוני חינמי"
titleEn: "Mailtalk - Phone Email Free"
date: "2025-06-10"
author: "abaye"
tags: ["מיילטוק", "תוכנות", "חינם"]
tagsEn: ["mailtalk", "free"]
description: "תיאור ומדריך התקנה של מיילטוק - מייל טלפוני חינמי שפותח ע"י @אביי"
descriptionEn: "Description and installation guide for Mailtalk - free phone email developed by @abaye"
featured: true
---

# 🔔 Mailtalk by abaye v8.0.1

אני משתף כאן יישום חינמי לשליחת והאזנה להודעות המייל במערכת של ימות המשיח, היישום מופעל ע"י שירותי גוגל לכל אחד באופן עצמאי בחשבון האישי שלו, מה שמבטיח שכל עוד המייל והמערכת האישית מוגנים גם תוכן המייל נשאר חסוי.

לעדכון היישום לגירסה האחרונה יש למחוק את הקובץ הישן, ולהריץ את ההתקנה בקובץ החדש... (שימו לב שנוספה אפשרות למחיקה אוטומטית של הקבצים הישנים בעת העדכון)

**עדכון:** הסקריפט עודכן בתאריך 11/08/23 לגירסה v8.0.1

## מה יש בגירסה החדשה?

* **יישום מאובטח ופרטי** - כל הפעילות מתבצעת בתוך חשבון הגוגל האישי שלכם.
* **מערכת מאובטחת** - החיוג למערכת הטלפונית מוגבל למספרי הטלפון שאתם תגדירו בלבד, מי שלא אפשרתם לו גישה, לא יוכל להתחבר למערכת ולהאזין להודעות.
* **פרטי ההודעה** (השולח, זמן הקבלה בתאריך עברי והנושא) עולים ככותרת לקובץ ההודעה עצמה, מה שמאפשר לדלג ישירות לתוכן ההודעה בהקשה על 8. ניתן לבחור האם לשמוע את כתובת המייל או רק את שם השולח.
* **אנשי קשר** - נוספה אפשרות להוספת אנשי קשר לשלוחה 4 באמצעות הגוגל שיטס באמצעות הגיליון Contacts.
* **התקנה קלה** - ניתן להתקין במערכת קיימת ולבחור את השלוחה שבה תותקן המערכת.
* **מסנן אוטומטי** - כעת המסנן והתווית במייל מוגדרים בצורה אוטומטית - לא צריך לעשות כלום (אא"כ אתם רוצים להחריג כתובות והודעות מסוימות, תוכלו לערוך את המסננים).
* **תרגום** - ההודעה לא בעברית? אפשרות בחירה האם לתרגם את ההודעות + הנושא מכל שפה לעברית.
* **ניקוי הודעות** - מחיקת תווים מיותרים ולא קריאים, רווחים, ולינקים מהודעת המייל. ובנוסף כעת ההודעות עולות למערכת ללא הציטוט המובנה בהודעה של ההודעות הקודמות בשרשור.
* **חלוקת הודעות ארוכות** - הודעות גדולות מחולקות למספר חלקים בהתאם לגודלם, מה שמאפשר האזנה חלקה גם להודעות ארוכות.
* **סימון כנקרא** - נוספה אפשרות לסמן את ההודעות שנשלחו למערכת כנקרא - שימושי לאלו שאין להם גישה למחשב ומשתמשים בטלפון באופן קבוע.
* **קבצים מצורפים** - ניתן לשמוע את כמות ואת שמות הקבצים המצורפים להודעה.
* **צינתוק** - קבלת צינתוק בעת עליית הודעה חדשה למערכת, נוספה אפשרות לשינוי רשימת הצינתוקים וזיהוי המספר המצנתק - שימושי לאלו שמשתמשים במערכת אחת לכמה חשבונות. הודעות שסומנו כנקראו, יעלו למערכת אך ללא שליחת צינתוק.
* **שעות לילה** - אפשרות לביטול הצינתוקים בשעות הלילה (ההודעות יחכו לקפה של הבוקר...), וכן להגדרת אורך הצינתוק (קרדיט על הגדרת האורך ל @מנצפכ שלהבנתי ממנו הגיע הרעיון). בבחירה שלא יצנתק בשעות הלילה ההודעות עדיין יעלו למערכת אך ללא צינתוק - ובבוקר ישלח צינתוק עם מספר ההודעות שהגיעו במהלך הלילה. (- התקבלו דיווחים שהמערכת מצנתקת כל בוקר ללא קשר האם הגיעו הודעות חדשות, הענין בבדיקה).
* **שליחת תשובה** - שליחת תשובה להודעה ישירות מהטלפון בשלוחה 2.
* **הודעה חדשה** - שליחת הודעה חדשה לכתובת מייל בשלוחה 3, או לאיש קשר מוגדר מראש בשלוחה 4 (להגדרה עברו לגיליון Contacts בגוגל שיטס).
* **שם השולח** - בעת שליחת הודעה מהטלפון, ישנה אפשרות להוספת שם השולח לצד הכתובת.
* **העברת הודעה** - ניתן להעביר הודעה שהתקבלה במערכת לכתובת מייל אחרת או לאיש קשר, יש להקיש 1 במהלך ההאזנה להודעה, או בשלוחה 5 מהתפריט הראשי.
* **סימון בכוכב** - ניתן לסמן הודעה בכוכב לטיפול מאוחר יותר בשלוחה 6 מהתפריט הראשי, או בהקשה על 2 במהלך האזנה להודעה.
* **למתקדמים** - שליחת הודעה באמצעות המרת דיבור לטקסט של גוגל משלוחה 9 - למעוניינים להפעיל שירות זה יש להתאים את המשתנים בשורות 2-3 בקובץ "freemiom" שבסקריפט ולבצע התקנה מחדש (בכוונה לא כתבתי הוראות ברורות כי זה מסובך מידי, מי שמבין יבין ואולי יעלה הדרכה בפוסט נפרד).

## הוראות והסבר על ההתקנה

לפני הלחיצה על הלינק וודאו שיש לכם חשבון גוגל כמובן ושאתם מחוברים אליו 😋, וכן שיש לכם מערכת משלכם בימות המשיח, אם אין לכם מערכת טלפונית ניתן לפתוח בקלות במס' 0773137770 בשלוחה 3 ואז 1.

כמובן שמביני דבר יכולים לשחק בהגדרות ולשנות ערכים ושלוחות ולהוסיף כל מיני ירקות, אבל זה למשתמש הפשוט שחסר את האוריינות הטכנולוגית הדרושה... ולכן גם הורדתי את כל ההתאמות האישיות שרק סיבכו את עניין ההתקנה, מי שרוצה התאמה אישית, שיתאים אישית.

[להסבר מפורט על ההתקנה כולל תמונות](https://tchumim.com/topic/13820/%D7%A9%D7%9C%D7%99%D7%97%D7%AA-%D7%95%D7%A7%D7%91%D7%9C%D7%AA-%D7%9E%D7%99%D7%99%D7%9C%D7%99%D7%9D-%D7%91%D7%90%D7%9E%D7%A6%D7%A2%D7%95%D7%AA-%D7%94%D7%98%D7%9C%D7%A4%D7%95%D7%9F-%D7%94%D7%9B%D7%A9%D7%A8-%D7%91%D7%97%D7%99%D7%A0%D7%9D-abaye-%D7%9E%D7%93%D7%A8%D7%99%D7%9A-%D7%9E%D7%A4%D7%95%D7%A8%D7%98-%D7%9E%D7%AA%D7%A2%D7%93%D7%9B%D7%9F#:~:text=%D7%95%D7%9C%D7%A2%D7%A0%D7%99%D7%A0%D7%99%D7%A0%D7%95%20%D7%9E%D7%AA%D7%97%D7%99%D7%9C%D7%99%D7%9D...)

**[להורדה לחץ כאן](https://bit.ly/3mJmwBB)**

## בעיות ידועות

* **התקנה חוזרת** - לפעמים לא מספיק להריץ את ההתקנה פעם אחת, ויש להריץ פעם או פעמיים נוספות, הבעיה אינה תלויה בנו ואין כרגע צפי לסידור התקלה.
* **הגבלת 1000 הודעות** - כשמספר ההודעות בשלוחה 1 מגיע ל1000, ההודעות החדשות דורסות כל פעם את הקובץ האחרון, כרגע הפיתרון הוא למחוק את שלוחה 1 מהמערכת שלכם ולבצע התקנה מחדש של היישום.
* **צינתוק בבוקר** - בהגדרה שלא יישחח צינתוק בשעות הלילה נשלח תמיד צינתוק בבוקר גם אם לא היו הודעות חדשות.